<!--
title : Hlouběji a hlouběji do bláta
author : Roman Ožana <ozana@omdesign.cz>
date : 25.10.2006 11:01:20
tags : mix, nezarazeno
-->

# Hlouběji a hlouběji do bláta

<img class="alignright" style="display: inline; width: 130px; height: 159px;" title="Nové O2 logo" src="o2.jpg" alt="Nové O2 logo" />Dneska jsem zestárl minimálně [O dva][1] roky. Ráno plný naděje volám na [České Radiokomunikace][2] 800 41 41 41 (je to mé asi sedmé volání za poslední dva dny). A ejhle **milé překvapení**, narazil jsem na operátorku, kterou musím moc moc pochválit. Dala mi poprvé vyčerpávající informace. Trošku bych to shrnul:

  1. Máte-li novou telefonní linku potřebujete vědět tzv. zákaznické číslo. 10 místné číslo, které je napsáno na vaší faktuře. Případně si o něj můžete zavolat na 800 15 15 15 na O2, na základě tohoto čísla dojde k aktivaci služby.
  2. Pokud máte dostupnou pouze **ADSL classic** nezoufejte, firma se sama postará o převod na **ADSL premium** v okamžiku, kdy bude služba dostupná.
  3. Snížení rychlosti je opravdu na 128 po překročení limitu, popřípadě si můžete dokoupit další data 40Kč 1Gb (_O2 v rámci nového proudu si účtuje 60Kč za giga a rychlost snižují na 64_)
  4. Přejití na vyšší rychlost je bez problému
  5. Dokonce se mnou společně prošla mapu, aby mi řekla kdy asi tak můžu čekat ADSL premium (prý asi do konce roku)

Postěžoval jsem si na to, že jsem dostal naprosto otřesné informace včera, a že fascinující bylo zejmena četnost použití slova **asi, snad a možná**. Omluvila se, i když ona za to nemohla. No a teď to proč jsem zestárl zrovna o ty dva roky.

<!--more-->

Po zavolání na zákaznickou O2 linku jsem se dozvěděl, že tarif je možné změnit **až za měsíc, a že to i pak ještě bude trvat nějakou dobu**. Důvod, ještě jsem neobdržel žádné vyúčtování, abych mohl změnit tarif, tak musím linku **nějakou dobu používat**. S pocitem naprostého zoufalství, že jsem jim naletěl a budu mít další dva měsíce zbytečně linku a internet nikde, jsem se rozhodl zajít osobně na **prodejnu O2**, včera mi totiž na té samé lince řekli, že to není vůbec žádný problém změnit tarif.

Dorazil jsem tedy na prodejnu a vylíčil svoji **mizernou situaci** :

> Mám tarif mini. Říkali mi, že na internet se můžu normálně připojit (_v duchu mně jímá podezdření, že snad mysleli připojení vytáčené_), ale dozvěděl jsem se od svého operátora, že prostě potřebuji minimálně **home standard** pro připojení DSL.

Načež mně prodavačka mile opravila, že už to **není Home standard, ale O2 standard** (jako by na tom sakra záleželo). Poté mi řekla, že alternativní operátoři mají **neaktuální informace,** že dnes je možné pořídit internet i u tarifu Mini. Pak si tam svolali **raději interní breafing** s kolegy a potvrdili to.

Jsem idiot, špatně rozumím a pomaleji chápu? Takže se **ještě jednou blbě ptám zase na to samé**:

> Znamená to, že nemusím **přecházet na jiný tarif,** a že mi bude fungovat DSL internet u alternativního operátora.

Opět odpověděla ano, s tím že budu muset platit asi o 100 Kč více. Volám tedy opět tyhle novinky na Radiokomunikace, tam přirozeně o ničem neví, mají na stránkách stále, že je potřeba **tarif standard**. Proč by to taky mněli vědět, vždyť **oni jen inkasují**.

Z celého rozhovoru jsem dostal pocit, že jim O2 dáva nějaké kusé a divné informace. No dobře, nechávají mně taky čekat, pravděpodobně zase breafing. Tak prý to možné **asi je**, ale že si stejně myslí, že **musím mít tarif standard**. Poradila mi, abych ještě zašel na O2 a informoval se o tom jaký mám tarif a jestli to skutečně jde.

Na chviličku jsem myslím ztratil vědomí, práskl bych ji telefonem, ale mobilem to dost dobře nejde. Dneska už nemám sílu cokoliv řešit. Každopádně nerad bych si nechal domu doručit od radiokomunikací samoinstalační balíček, který bych v zápětí používal jako zarážku dveří. **Sláva českým odpiratelum internetu, vždyť tohle je středověk.**

 [1]: http://www.cz.o2.com/fixed/cz/domacnosti/index.html "O2 - osobní, domácnosti"
 [2]: http://www.radiokomunikace.cz/cs/ "České Radiokomunikace"