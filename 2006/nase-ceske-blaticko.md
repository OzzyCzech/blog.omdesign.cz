<!--
title : Naše české blátíčko
author : Roman Ožana <ozana@omdesign.cz>
date : 24.10.2006 10:44:13
tags : mix, nezarazeno
-->

# Naše české blátíčko

Ano, tak jsem si chtěl **pořídit internet**, a zase to zase bylo velké **dobrodružství**. Našel jsem si několik potencionálních poskytovatelů. A sice O2, Radiokomunikace, GTS Novera. Obvolal jsem postupně všechny zákaznické linky, mé hovory byly v rámci **zlepšení kvality poskytovaných služeb monitorovány**. Níže si můžete přečíst zkrácený přepis.

### **Radiokomunikace nr.1**

> **Já**: Chtěl bych se zeptat jak na linku Clasic ADSL 2048. Na stránkách je napsáno limit přenesených dat 10Gb to je na měsíc ?
  
> **Operátorka**: To je myslím na týden.
  
> **Já**: Dobře. Potom dojde ke snížení rychlosti, nebo si můžu dokoupit data můžu se zaptat na jakou rychlost to bude snížené.
  
> **Operátorka**: To není o moc.
  
> **Já**: Děkuji

Zavěsil jsem s pocitem, že to není špatné týdení limit. Akorát mi bylo divné, výrazy jako **myslím** a taky to, že se s takovou věcí nechlubí nikde na stránkách.

<!--more-->

### **GTS Novera**

> **Já**: Chtěl bych se zeptat jak na linku Clasic ADSL 2048. Na stránkách je napsáno limit přenesených dat 10Gb?
  
> **Operátorka**: Ano jedná se o měsíční limit, při ceně 595 Kč za měsíc, po překročení limitu je snížená rychlost na 128.
  
> **Já**: Děkuji, nashledanou

O poznání profesionálnější přístup, sakra ale ten limit, no nic jdu teda zkusit ještě ty radiokomunikace. Je mi to nějak podezřele.

### **Radiokomunikace nr. 2**

> **Já**: Chtěl bych se zeptat jak na linku Clasic ADSL 2048, na ten limit ?
  
> **Operátorka**: Jedná se o měsíční limit, poté si můžete dokoupit další data. V ceně 40 Kč za každý další Gb.
  
> **Já**: Takže ono je to na měsíc? _Ptám se překvapeně a taktně pomlčím o tom, že jsem se již prve dozvěděl úplně něco jiného_. No a s jak je to s tím omezením rychlosti?
  
> **Operátorka**: No je to asi na polovinu (_v duchu si říkám no alespoň něco, 1024 linka taky není špatná_).

Pokládám telefon s tím, že si to objednám přes internet, abych dostal v akci modem zdarma. Rozhodl jsem se, ale přečíst si ještě často kladené otázky, nějak jsem tam nenašel nic o tom omezení rychlosti, no dobře tak do třetice všeho dobrého.

### **Radiokomunikace nr. 3**

> **Já:** Dobrý den chtěl bych se zeptat na připojení ADSL Classic 2048 ? Na omezení rychlosti, na stránkách o tom nějak nemůžu najít zmínku.
  
> **Operátor**: Po překročení měsíčního limitu, dojde buď ke snížení rychlosti na 128 nebo si můžete při stejné rychlosti dokoupit 1Gb za 40Kč
  
> **Já**: Díky naschle

Rezignovaně pokládám telefon, a říkám si: **No není všem dnům konec**. Stejně ještě musím ještě změnit tarif **O2 Home Mini na tarif O2 Home Standard.** O2 Telefonica ten nový proud v komunikaci **teče v tom samém korytě**, jako bývalý Telecom. Stále jaksi nepochopil, že někdo prostě vůbec nechce volat, proč taky **v době Skype a mobilních telefonů**.

Jsem od přírody klidný člověk, takže jsem se rozhodl **tohle neřešit**. Vlastně si stejně ani nepamatuji jména těch &#8220;operátorů&#8221; :-). Zase jsem se ale přesvědčil, že ono to **české blátíčko** se jen tak neodplaví. Čekáte **profesionální přístup,** ale setkáte s přístupem : Vesnická masna 1968 &#8220;Prasíím, kdo je další na řadě&#8221;.