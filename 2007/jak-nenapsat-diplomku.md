<!--
title : Jak (ne)napsat diplomku
author : Roman Ožana <ozana@omdesign.cz>
date : 12.12.2007 20:20:00
tags : student
-->

# Jak (ne)napsat diplomku

**brzo ráno**

  1. Posaďte se do svého velkého pohodlného křesla
  2. Než vaše PC naběhne, zkontrolujte, zda máte u křesla dobře nastaven režim houpání
  3. Po zapnutí se přihlaste na ICQ (Skype, Jabber, MSN, &#8230;) že máte nastaven stav **Nerušit** případně **Nedostupný** &#8211; to bezpečně každého odradí od toho, aby Vám psal
  4. Zkontrolujte email
  5. Otevřete si dokument s textem své diplomky

**dopoledne**

  1. Jděte si uvařit čaj &#8211; bude Vám to lépe myslet, když se čas od času napijete
  2. Po návratu do pokoje se opět usaďte do svého pohodlného křesla
  3. Spusťte [internetový prohlížeč][1], protože jistě budete potřebovat něco najít na internetu
  4. Když už jej máte spuštěn, podívejte se, jestli je něco nového na [YouTube][2], [Novinách][3] nebo v [Bulváru][4] &#8211; nechcete přeci ztratit kontakt se světem
  5. Nezapomeňte si zajít na záchod (zadržování tekutin není zdravé)
  6. Zkontrolujte email a mobil jestli Vás někdo nehledal

<!--more-->

**těsně před polednem**

  1. Přečtěte si zadání a ubezpečte se, že mu skutečně rozumíte
  2. Proberte se spolužáky po ICQ co budou dělat, až tady skončí (myšleno na škole)
  3. Pusťte si nějakou příjemnou hudbu, protože při té se vždy dobře pracuje
  4. Když už jste u té hudby, stáhněte si něco nového, rychlého a dynamického, aby se Vám dobře psalo
  5. A víte co, pusťte si tu novou hudbu, co ještě není tak nechutně ohraná
  6. Zkontrolujte email
  7. Neopomeňte si zajít na záchod (zadržování tekutin není zdravé)

**zhruba kolem poledne**

  1. Zavolejte svému kamarádovi na [Skype][5] jestli už začal psát a kolik toho má
  2. Skočte si do bufetu nebo obchodu pro něco dobrého, to Vám pomůže &#8211; když už budete v tom obchodě, kupte si nějaký časopis
  3. Přečtěte si ty nejzajímavější články v časopisu
  4. Zkontrolujte email a mobil &#8211; někdo by Vás mohl potřebovat
  5. Nezapomeňte si zajít na záchod (zadržování tekutin není zdravé)

**odpoledne**

  1. Jděte si opět uvařit čaj &#8211; protože pitný režim se musí dodržovat
  2. A když už jste u toho, udělejte si něco na jídlo, s plným žaludkem to jde vždy lépe
  3. K jídlu si pusťte nějaký seriál &#8211; je to dobré na odreagování, uvolní to stres ze psaní diplomky
  4. Po jídle budete asi trošku utahaní &#8211; zahrajte si nějakou hru, to Vás probudí a povzbudí do dalšího psaní
  5. Pohrajte si se svým psem, kočkou (nebo jiným živočichem) opět to velmi dobře uvolňuje stres
  6. Přemýšlejte o tom, zda byste neměli rozesílat svůj životopis firmám &#8211; je dobré být připraven

**v podvečer**

  1. Podívejte se na večerní zprávy &#8211; musíte si dát přestávku od toho sezení u počítače
  2. Napište SMS některému ze spolužáků, který nemá internet, že celý den pilně píšete diplomku &#8211; potěší ho to
  3. Podívejte se z okna na krásný západ slunce, pomůže Vám to utříbit myšlenky
  4. Sedněte si opět k počítači do svého pohodlného křesla
  5. Pusťte si nějakou pomalejší pohodovou hudbu &#8211; přeci jen je večer
  6. Zkontrolujte email

**noc**

  1. Proberte s lidma co jsou ještě online svůj celý den &#8211; nezapomeňte se zmínit o tom, že celý den děláte na diplomce
  2. Pravděpodobně se Vám už začínají trošku klížit oči &#8211; není divu, byl to náročný den
  3. Uložte dokument své diplomky
  4. Vytvořte si záložní kopii dokumentu &#8211; bylo by hrozné přijít o celodenní práci
  5. Uleháte do postele spokojení se svou celodenní prací (malá ručička blíží číslu 2)

Věřte mi, že místo psaní tohoto článku jsem taky měl dělat něco jiného :-). Budiž to poučením také pro mě.

 [1]: http://www.mozilla-europe.org/cs/products/firefox/
 [2]: http://www.youtube.com/
 [3]: http://news.google.cz/
 [4]: http://www.blesk.cz/
 [5]: http://www.skype.com/