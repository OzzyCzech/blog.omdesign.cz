<!--
title : Platba pojistného – postřehy
author : Roman Ožana <ozana@omdesign.cz>
date : 3.10.2007 10:23:00
tags : how-to, mix
-->

# Platba pojistného – postřehy

Nedávno jsem překonal magickou hranici 26 let, tudíž jsem přišel o status studenta. S překonáním této hranice je mimo jiné spojena povinnost platit si **zdravotní pojištění**. Sepsal jsem několik postřehů novopečeného samoplátce:

  * platba pojistného je [povinná ze zákona][1], pokud jste zaměstnán, platí ji za vás zaměstnavatel
  * musíte kontaktovat svou pojišťovnu (u mě [VZP][2]), aby vás začala evidovat jako samoplátce (tzv. oznamovací povinnost)
  * začínáte platit až následující měsíc po 26 narozeninách &#8211; do té doby za vás platí stát (škola)
  * nejjednodušší je **platit převodem**, [číslo účtu][3] zjistíte na internetu, případně v pojišťovně
  * variabilní symbol je celé vaše **rodné číslo**
  * výše zdravotního je v současnosti **1080 Kč** (závisí na výši min. mzdy)
  * pojistné můžete zaplatit např. za září od 1. září do 8. října, tedy do 8 dnů následujícího měsíce

Dále je možné platit si **sociální pojištění**, to je ovšem nepovinné. Sociální pojištění má na starost správa sociálního zabezpečení. To, že jej neplatíte, se může posléze projevit na výši vašeho důchodu.

 [1]: http://portal.gov.cz/zakon/592/1992 "Zákon 592/1992 o pojistném na všeobecné zdravotní pojištění"
 [2]: http://www.vzp.cz/ "Stránky Všeobecné zdravotní pojišťovny"
 [3]: http://www.vzp.cz/cms/internet/cz/Platci/cisla-uctu/index.html "Seznam čísel účtu VZP"