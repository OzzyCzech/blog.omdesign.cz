<!--
title : Tak prý má Galileo problémy
author : Roman Ožana <ozana@omdesign.cz>
date : 2.6.2007 14:05:00
tags : GPS
-->

# Tak prý má Galileo problémy

Dnes uveřejnil server [aktuálně.cz][1] poměrně dlouhý článek o finančních [problémech systému Galileo][2]. Zde je výcuc nejdůležitějších informací:

  * Řídící středisko by mohlo být v ČR &#8211; což pro nás znamená prestiž, finance a práci
  * Soukromé firmy **nevěří v ekonomický smysl Galilea** &#8211; jelikož měly spolufinancovat nemalou část projektu tak je to velký problém
  * Pokud Brusel nezíská finance ze soukromého sektoru je **rozhodnut pokusit se zaplatit celý systém sám** &#8211; Němci, Britové a Nizozemci jsou proti
  * Náklady dle odhadů dosáhnou 3,4 až 3,6 miliardy eur
  * Plný provoz by měl být 2010 &#8211; což je v současnosti bez záruky, jakékoliv průtahy způsobí další ztrátu **důvěryhodnosti celého projektu**
  * Se systémem Galileo by mělo být možné ze startu dosáhnout přesnosti 0,5 metrů &#8211; GPS této přesnosti dosáhne někdy v roce 2010 až 2015

Vše by se dalo shrnout jedinou větou: Čím větší projekt, tím větší mohou být **problémy**.

Pokud bude posunut termín plného operačního stavu, dojde přirozeně ke snížení **konkurenceschopnost** (systém GPS neusnul na vavřínech). Ochota uživatelů **přejít na systém Galileo**, neochvějně souvisí s tím, co jim nový systém nabídne.

I přes popisované problémy, mám pocit, že Galielo bude nakonec přece jen funkční &#8211; **i kdyby družice padaly** :-). A to zejména proto, že nás (EU) zbaví **nežádoucí a nevýhodné závislosti na systému GPS**. Dnes nám totiž stále hrozí to, že jednoho dne prostě někdo cvakne přepínačem u GPS na OFF.

 [1]: http://aktualne.centrum.cz/ "Server Aktuálně.cz"
 [2]: http://aktualne.centrum.cz/eurorubrika/clanek.phtml?id=433195 "Galileo v ohrožení: EU neví, kdo bude platit"