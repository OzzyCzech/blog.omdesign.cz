<!--
title : 3 x zdarma na C#
author : Roman Ožana <ozana@omdesign.cz>
date : 1.12.2008 09:09:57
tags : programovani
-->

# 3 x zdarma na C#

Pokud se chcete naučit C# a .NET nemusíte automaticky utrácet velké sumy za nějaké **slušnější IDE** (editor kódu). Tři zajímavé produkty totiž můžete mít **úplně zadarmo**. Na nějaké ty experimenty s touto platformou to bohatě stačí. Teprve až dosáhnete **mistrovství** :-) koupil bych nějaké profi IDE.

První nástroj pochází z dílny samotného **Microsoftu**. Jedná se o zdarma klon jejich **Visual Studia**. Tento klon se [nazývá Express Edition][1]. Zdarma můžete mít tento produkt ve čtyřech variantách:

  * Visual Basic 2008 Express Edition
  * **C# 2008 Express Edition**
  * C++ 2008 Express Edition
  * Visual Web Developer 2008 Express Edition

Součástí instalace je SQL Server 2008 Express, takže si můžete vyzkoušet také práci s databázemi.

Další produkt je **dokonce opensource**. Což jistě potěší onu menšinu, která se ráda hrabe v kódu. Toto IDE se jmenuje [SharpDevelop][2]. V současnosti je možné používat verzi 2.2 (stabilní), případně můžete experimentovat s verzí 3.0, která je předmětem vývoje.

Třetí IDE má na svědomí **firma Borland**. Bohužel je to o něco složitější, protože vývoj tohoto prostředí byl zřejmě ukončen. Nicméně svého času Borland pod hlavičkou Turbo (ano Turbo Pascal) nabízel tři produkty (C++, C#, Pascal). Více si můžete přečíst zde: [Vývojové prostředí pro C++][3].

 [1]: http://www.microsoft.com/express/ "Visual Express Edition - C# Zdarma"
 [2]: http://www.icsharpcode.net/OpenSource/SD/ "SharpDevelop"
 [3]: http://www.nabito.net/vyvojove-prostredi-pro-c/ "Vývojové prostředí pro C++"