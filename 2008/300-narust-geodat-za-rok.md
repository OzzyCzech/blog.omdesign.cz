<!--
title : 300% nárůst geodat za rok
author : Roman Ožana <ozana@omdesign.cz>
date : 14.5.2008 07:25:33
tags : data, ESRI, google
-->

# 300% nárůst geodat za rok

Včera vystoupil na konferenci [Where 2.0][1] John Hanke, ředitel Google Geo týmu. Ve svém vystoupení mimo jiné zmiňoval, že podle Google statistik vzrostl objem georeferencovaných dat (geodat) za **poslední rok o 300%**. Tato nová data se nachází například v **GeoRSS zdrojích**, KML souborech, geotagovaných fotografiích a podobně.

Dále Hanke popisoval vývoj na poli vyhledávání prostorových dat. Hovořil také o **Geo Search API**, které plánuje Google zveřejnit. Prostřednictvím tohoto rozhraní bude možné ve výše popisovaných geodatech vyhledávat. Výsledky hledání budou navráceny opět v podobě **KML souboru**.
  
Hanake také hovořil o velkém množství prostorových dat, které se nachází v **temnotě gisáckých serverů**. Tato data jsou obvykle velmi špatně přístupná, přesto mohou být opravdu zajímavá. Google plánuje spolupracovat na jejich zpřístupnění s lídrem této temnoty, společnosti [ESRI][2].

Na závěr své prezentace si Hanke přizval Jacka Dangermonda, prezidenta ESRI, který krátce hovořil o podpoře KML formátu a novinkách v produktech ESRI.

Celou prezentaci si můžete [poslechnout zde][3].

 [1]: http://en.oreilly.com/where2008/public/content/home
 [2]: http://www.esri.com/ "ESRI"
 [3]: http://blip.tv/file/903438 "Hanke and Dangermond: "