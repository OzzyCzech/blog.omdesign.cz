<!--
title : Google Latitude – práskni kde jsi
author : Roman Ožana <ozana@omdesign.cz>
date : 6.2.2009 11:29:40
tags : google, mapy
-->

# Google Latitude – práskni kde jsi

Google přišel na trh s novou službou, která se jmenuje [Google Latitude][1]. Tato služba umožňuje sdílet polohu vašeho mobilního telefonu s ostatními uživateli Latitude. Vše samozřejmě funguje v **reálném čase**. Aby jste mohli Latitude využívat, musíte si do svého telefonu nahrát JAVA aplikaci, která se stará o aktualizaci vaší polohy. Aplikace je dostupná zdarma, jediné co zaplatíte je množství přenesených dat.

Vaši polohu samozřejmě nevidí každý. Latitude umožňuje **navolit okruh přátel**, kteří mají k vaší poloze přístup. Obdobných aplikací na internetu existuje několik. Obdobnou funkcionalitu nabízí také někteří operátoři například T-Mobila. Aplikace tohoto typu jsou hojně využívány autodopravci, pro kontrolu svých aut. Nebo mohou být použity rodiči pro kontrolu svých dětí.

Samozřejmě zde existuje teoretická **možnost zneužití**. Na druhou stranu, mobilní operátoři mají k vaší poloze **přístup kdykoliv**. Vědí kde spíte, kde pracujete, kam chodíte nakupovat, že jste se vydali na cestu do Prahy atd.

 [1]: http://www.google.com/latitude/intro.html "Google Latitude"