---
title: Hrníčkový perník
date: 2015-10-18
tags: [recepty, pečení]
---

# Hrníčkový perník

* 1 hrnek cukr krupice
* 1 lžička jedlá soda
* 2 dl olej
* 1 hrnek celozrnná mouka
* 3 lžíce med
* 1 hrnek mléko nebo voda
* 1 balíček prášek do perníku
* 2 ks vejce
* 1 hrnek polohrubá mouka
* 2 lžíce kakao

Do mísy dáme 1 hrnek polohrubé mouky, 1 hrnek mouky celozrnné (možno použít
špaldovou nebo žitnou), lžičku sody bicarbony, 2 lžíce kakaa, 2 vejce,
3 lžíce medu (sirupu nebo marmelády), 2 dcl oleje nebo použijeme jiný tuk,
který máme doma. Do hrnku vlažného mléka nasypeme hrnek cukru a rozpustíme.
Pozor, mléko nesmí být moc teplé. Na závěr přidáme prášek do perníku a vše
zamícháme. Pokud se nám těsto zdá příliš husté, můžeme přidat trochu vody.
Hrníčkový perník pečeme na plechu s vyšším okrajem vyloženým pečícím papírem
asi 35 minut (podle trouby). Hotový perník posypeme mletým cukrem nebo potřeme
marmeládou.

Pro slavnostní příležitosti můžeme hrníčkový perník potřít
citronovou nebo čokoládovou polevou.
